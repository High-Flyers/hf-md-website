---
title: "Zakup drukarki 3D"
excerpt: ""
coverImage: "/posts/drukarka/baner_drukarka.jpg"
date: ""
author:
  name: Karol Jabłoński
  picture: ""
ogImage:
  url: "/posts/drukarka/baner_drukarka.jpg"      
---

Nawet najlepszy prototyp machiny latającej na wczesnych etapach testów może zawieść. Nie pozostaje wtedy nic innego, jak lądowanie awaryjne. A w specyfice takiegoż lądowania leży fakt, że może spowodować drobne uszkodzenia. Złamany wspornik, element podwozia, ząb pilota lub niewielkie coś, co sterczy z kadłuba w nie do końca jasnym celu. Do tej pory tego typu wydarzenia mogły oznaczać dużo drutu i taśmy klejącej w zręcznych dłoniach mechanika-modelarza-stomatologa lub oczekiwanie na dostawę części zamiennej. Ale od dziś sytuacja się zmienia – na wyposażeniu High Flyers pojawiła się bowiem drukarka 3D!

Urządzenie Makerbot Replicator 2 jest jednym z wiodących produktów na rynku drukarek trójwymiarowych. Pozwoli nie tylko dorabiać nam brakujące elementy, ale także tworzyć idealnie dopasowane do naszych potrzeb części czy też wykonywać artykuły promocyjne. Już wkrótce natomiast stanie przed pierwszym poważnym wyzwaniem: stworzeniem konstrukcji mechanicznej ruchomego mocowania kamery do quadrotora.

Tymczasem poniżej przedstawiamy krótką relację wideo z premierowego wystąpienia naszego nowego nabytku.