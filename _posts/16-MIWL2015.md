---
title: "MIWL 2015"
excerpt: ""
coverImage: ""
date: ""
author:
  name: Karol Jabłoński
  picture: ""
ogImage:
  url: ""
---

Mrok spowił niebo nad Bezmechową. Porywisty wiatr miotał bezsilnymi, przemokniętymi dronami panicznie próbującymi zachować sterowność. Pośród tego pandemonium jedyną oznaką stabilności był zielony punkt na nieboskłonie. Sześć wirników bezlitośnie siekało i mieliło ciężkie, ołowiane krople deszczu, za nic sobie mając chaotyczne podmuchy wiatru. HF-Y6 brnął pośród burz nie znając zwątpienia, ni trwogi. Jego cel był jasny odnieść zwycięstwo na tegorocznych Międzyuczelnianych Inżynierskich Warsztatach Lotniczych. Maszyna pilotowana przez Zbigniewa Gorola, która już pokazała co potrafi podczas IMAV 2014, wykonała wszystkie zadania przewidziane przez organizatorów, tym samym wyprzedzając w punktacji drużyny z AGH oraz Politechniki Warszawskiej i plasując się na najwyższym miejscu podium. Drużyna w składzie Krzysztof Płatek, Mateusz Ignalski, Marek Nalepa, Zbigniew Gorol i Paulina Kapała po dwóch dniach wypełnionych wiedzą lotną oraz bezzałogową powróciła do bazy macierzystej wzbogacając kolekcję High Flyers o kolejne trofeum!
