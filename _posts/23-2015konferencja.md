---
title: "2015 INTERNATIONAL CONFERENCE ON UNMANNED AIRCRAFT SYSTEMS"
excerpt: ""
coverImage: ""
date: ""
author:
  name: Karol Jabłoński
  picture: ""
ogImage:
  url: ""
---

W 1903 r. w miejscowości Kitty Hawk na terenie Stanów Zjednoczonych Ameryki człowiek po raz pierwszy wzniósł się w powietrze pojazdem cięższym od powietrza. Gdy Wilbur i Orville Wright rzucili wyzwanie ambitnym konstruktorom, niedowiarkom oraz przyszłym pokoleniom, łamiąc obowiązujące prawa fizyki, nikt nie spodziewał się, że rękawice podejmą także nasi dwaj koledzy w Koła Naukowego High Fleyers. Nikt. Wylądowawszy na Jankeskiej ziemi, Marcin Janik i Michał Hacel wyposażeni w odpowiedni sprzęt i zapasy, zdecydowali się podjąć rzucone przed przeszło stu laty wyzwanie i w widowiskowy sposób coś przele... oblatać.

Chociaż wylądowali bezpiecznie, to jednak, od Kitty Hawk dzieliło ich 1800 mil - trafili do Denver w stanie Kolorado, gdzie akurat trwała konferencja 2015 INTERNATIONAL CONFERENCE ON UNMANNED AIRCRAFT SYSTEMS. Podczas konferencji wystąpili i zaprezentowali w tamtejszym narzeczu artykuł. Artykuł ten, zatytułowany "Development of Co-Axial Y6-Rotor UAV - Design, Mathematical Modeling, Rapid Prototyping and Experimental Validation", sporządzony został przez zespół w składzie Roman Czyba, Grzegorz Szafranski, Marcin Janik, Krzysztof Pampuch, Michal Hecel. Opowiada on o procesie projektowania i budowy wielowirnikowca rozpoznawczo-obserwacyjnego HF-Y6 wyposażonego we współosiowe zespoły napędowe, który po raz pierwszy mieliśmy zaszczyt zaprezentować na zawodach IMAV 2014.

Konferencja miała miejsce w dniach 9-12 czerwca. Nasi koledzy powrócili z kontynentu jakiś czas temu odkrytego przez Kolumba wzbogaceni o nowe doświadczenia, nową wiedzę oraz, ze względu na charakter tamtejszej kuchni, nowe kalorie i zapasy cholesterolu.
