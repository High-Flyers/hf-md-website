---
title: "VII Forum Nowej Gospodarki"
excerpt: ""
coverImage: ""
date: ""
author:
  name: Karol Jabłoński
  picture: ""
ogImage:
  url: ""
---

Dnia 12 czerwca w Parku Naukowo-Technologicznym „Euro-Centrum” w Katowicach miało miejsce VIII Forum Nowej Gospodarki. Tematyka forum obejmowała wszystko to, co energooszczędne, nowoczesne i dotyczące szeroko pojętej tematyki ekologicznej. Poza częścią biznesowo-samorządową wydarzenie miało również część naukowo-kulturalną - Piknik Nauki i Kultury. Odwiedzający mieli okazję zobaczyć nowoczesne laboratoria, obiekty ekologiczne, a także stoiska instytucji i organizacji naukowych. Na takim miejscu nie mogło zabraknąć Koła Naukowego Najwyższych Lotów.

W niedługim czasie pobliską przestrzeń akustyczną wypełniał przenikliwy i charakterystyczny dźwięk oraz szelest wtórujących mu pytań: Czy to ptak? Czy to samolot? Nie, to chyba kosiarka! Zainteresowani szybko dowiadywali się jednak o swojej pomyłce i mogli przejść do podziwiania prezentowanych przez naszą ekipę bezzałogowych maszyn wielowirnikowych. Poza akrobacjami dronów, goście mieli także okazję zobaczyć nasze płatowce. W pełnej krasie i majestacie nadzorowały przestrzeń powietrzną Ligoty. Całości wydarzenia towarzyszyły również rozmowy, w których poruszano kwestie dotyczące zasadniczej aktywności High Fleyers i funkcjonowania koła naukowego.