---
title: "Podsumowanie ostatnich miesięcy"
excerpt: ""
coverImage: ""
date: ""
author:
  name: Karol Jabłoński
  picture: ""
ogImage:
  url: ""
---

News ten jest newsem rekordowym. Pierwsze bowiem wzmianki o jego powstawaniu datowane są na 22 marca AD 2014. Z racji tak długotrwałego procesu dojrzewania dziś ma on okazję ujrzeć światło dzienne w dość obszerniej formie.

Przez ostatnie 2 miesiące w High Flyers wiele się działo. Poza sukcesami natury plebiscytowej (Zębatki, Inżynierskie Targi Pracy i Przedsiębiorczości, Lotnicze Orły) swoją karierę rozpoczął wielowirnikowiec HF-6 Hexa. Jego seria przelotów nad Gliwicami, owocująca sporym materiałem filmowym wzbudziła zainteresowanie Telewizji Imperium, czego efekty możemy oglądać w postaci wywiadu z Oliverem Kurganem.

https://youtu.be/uSmuhlFoVps?si=oclEkO0_bEFJVm2Y

Nie można również zapomnieć, że nasz Hexacopter przyczynił się do nawiązania współpracy z firmą AT Vision, która zwyciężyła konkurs na montażystę filmowego High Flyers.

Marzec i kwiecień to również w naszym kole czas wzmożonych prac - rozpoczęły się przygotowania do zawodów International Micro Air Vehicle an Flight Competition 2014, podczas których nasz nowy wielowirnikowiec HF-7 Wiktoria podejmie się zadań wywiadowczych, a także China State Aeromodelling Design Championships 2014, gdzie zaprezentuje się HF-5 Solaris - nasz prototyp samolotu zasilanego energią słoneczną. Relacje z postępów prac ukażą się wkrótce!

Warto również podkreślić, że liczne zmiany zaszły na stronie internetowej. Wiele aspektów technicznych jej działania zostało poprawionych, prawie wszystkie działy zostały przebudowane lub uzupełnione, a także pojawiły się nowe informacje dla sponsorów oraz dla mediów.
