---
title: "Generacja Przyszłości - rozdanie nagród"
excerpt: ""
coverImage: ""
date: ""
author:
  name: dr inż. Roman Czyba
  picture: ""
ogImage:
  url: ""
---

Minister Nauki i Szkolnictwa Wyższego Prof. dr hab. Lena Kolarska-Bobińska uhonorowała laureatów drugiej edycji konkursu „Generacja Przyszłości”. Uroczystość miała miejsce 11 października 2014 w Gmachu Głównym Politechniki Warszawskiej podczas konferencji „Zawód naukowiec” skierowanej do przedstawicieli młodej generacji polskich naukowców.

![](/posts/generacja_przyszloci_rozdanie_nagrod/img1.jpg)

Wśród nagrodzonych znaleźli się studenci i opiekunowie dwóch kół naukowych Politechniki Śląskiej – Międzywydziałowego Koła Naukowego High Flyers oraz zespołu Silesian Greenpower. Konferencja połączona była z wystawą i prezentacją pojazdów/samolotów/łazików, które są efektem prac powstałych w ramach I edycji „Generacji Przyszłości”. W części wystawowej Politechnikę Śląską reprezentowało więc Międzywydziałowe Koło Naukowe High Flyers, prezentując bezzałogowe samoloty (Orzeł, Heron) i platformy wielowirnikowe (HF-4X, Y6). Drugim zespołem była grupa Smart Power Studenckiego Koła Naukowego Modelowania Konstrukcji Maszyn, zaangażowana w projekt Shell Eco-marathon, prezentująca pojazd elektryczny MuSHELLka.

![](/posts/generacja_przyszloci_rozdanie_nagrod/img2.jpg)

Dla przypomnienia, „Generacja Przyszłości” to program Ministerstwa Nauki i Szkolnictwa Wyższego, którego celem jest wsparcie studiujących na polskich uczelniach młodych wynalazców, konstruktorów, programistów, którzy będą reprezentować Polskę na międzynarodowych zawodach i konkursach.