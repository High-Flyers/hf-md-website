---
title: "Droniada 2021 - Zwycięstwo!"
excerpt: "Z przyjemnością informujemy, że nasz zespół zdobył I miejsce w klasyfikacji generalnej na zawodach Droniada 2021."
coverImage: "/hero.png"
date: "2021-07-10T21:37:07.322Z"
author:
  name: Paweł Piórkowski
  picture: "/authors/PawelPiorkowski.jpg"
ogImage:
  url: "/droniada_2021/droniada2021.jpg"
---

# Droniada 2021 - Zwycięstwo!

Z przyjemnością informujemy, że nasz zespół zdobył I miejsce w klasyfikacji generalnej na zawodach Droniada 2021. W tym roku konkurs odbył się  w dniach 28.06-03.07 w Poznaniu na lotnisku EPPG Kąkolewo. Tegoroczne zawody obejmowały trzy konkurencje: prezentację bezzałogowego systemu latającego (BSL), identyfikację obszarów zajętych przez patogeny chorób roślin (konkurencja „Trzy kolory”) oraz wykrycie w sadzie parcha i mączniaka jabłoni, a następnie ich precyzyjny oprysk środkami ochrony roślin symulowany przez kulki paintballowe (konkurencja „Drzewo życia”). Nasza drużyna zdobyła odpowiednio:

> II miejsce - za prezentację BSL,
> I miejsce - w konkurencji „Trzy kolory”,
> I miejsce - w konkurencji „Drzewo życia”.

Dzięki temu w klasyfikacji generalnej zdobyliśmy I miejsce i otrzymaliśmy Nagrodę Główną w wysokości 20 tys. złotych, którą ufundowało Poznańskie Centrum Superkomputerowo-Sieciowe (PCSS) oraz dwie Nagrody Specjalne po 2,5 tys. złotych od Sieci Badawczej Łukasiewicz – Instytut Lotnictwa.

Dziękujemy organizatorom za wspaniałą atmosferę oraz gratulujemy wszystkim zespołom.

Skład drużyny konkursowej: Izabela Stępień, Jacek Grzybowski, Paweł Piórkowski, Dawid Rudy, Jakub Tomczak, Jakub Zeifert, Krzysztof Lewandowski i Marcel Król.

Osoby zaangażowane w przygotowania: Łukasz Ungier, Jakub Świętek, Szymon Nowacki.

Słowa podziękowania, za wsparcie bez którego sukces ten nie byłby możliwy, kierujemy w stronę:

- JM Rektora oraz Władz Politechniki Śląskiej,
- Samorządu Studenckiego Politechniki Śląskiej,
- Dziekana Wydziału Automatyki, Elektroniki i Informatyki,
- Dziekana Wydziału Mechanicznego Technologicznego,
- Dziekana Wydziału Chemicznego,
- Kierownika Katedry Automatyki i Robotyki
- Flytronic,
- Akademia Prodron,
- Dron.edu.pl,
- Drony.net,
- Computer Controls,
- Mesco.


