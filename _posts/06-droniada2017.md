---
title: "Zwycięstwo na Droniadzie"
excerpt: ""
coverImage: ""
date: ""
author:
  name: Karol Jabłoński
  picture: ""
ogImage:
  url: ""
---

W dniu 16.06.2017 odbyły się loty konkursowe w Ogólnopolskich zawodach poszukiwawczo-ratunkowych z wykorzystaniem bezzałogowych obiektów latających "Droniada 2017". Drużyna High Flyers wykonała lot zwiadowczy wykorzystując samolot, dwa wirnikowce oraz autorski system informatyczny zbierający i obrazujący pozyskane informacje. Zadaniem konkursowym było zlokalizowanie 10 ofiar huraganu, oznaczonych specjalnymi nadajnikami, rozlokowanych na terenie aeroklubu w Pobiedniku Wielkim pod Krakowem. Maszyny High Flyers zbadały obszar ponad 60 hektarów, znajdując jako nieliczne wszystkie rozstawione cele. W efekcie nasza drużyna zdobyła 1. miejsce, z 10 punktową przewagą w klasyfikacji generalnej, pokonując drużyny z innych polskich uczelni. Nasza drużyna w składzie Tomasz Kudala, Daniel Dańczura, Michał Simon, Maciej Galeja, Karol Hanke, Zbigniew Gorol, Adam Sikora, Wojciech Grabowski oraz Łukasz Ryczko, okazała się najlepsza pod względem pracy zespołowej, autonomii lotu oraz integracji systemu informatycznego z bezzałogowymi statkami powietrznymi. Dziękujemy organizatorom za wspaniałą atmosferę oraz współzawodniczącym zespołom za zaciętą walkę!

Słowa podziękowania, za wsparcie bez którego sukces ten nie byłby możliwy, kierujemy w stronę:

- JM Rektora oraz Władz Politechniki Śląskiej,
- Dziekana Wydziału Automatyki, Elektroniki i Informatyki,
- Dziekana Wydziału Mechanicznego Technologicznego,
- Dziekana Wydziału Chemicznego,
- Samorządu Studenckiego Politechniki Śląskiej,
- Dyrektora Instytutu Automatyki na Wydziale AEiI,
- Kierownika Zakładu Sterowania i Robotyki,
- Kono,
- Custom Copters,
- Novelty RPAS,
- Computer Controls,
- Altium,
- Mesco,
- Flytronic,
- Drony.net.

Zapraszamy również wszystkich na spotkanie z zespołem High Flyers, które odbędzie się w najbliższy czwartek, 22 czerwca, o godz. 10:00 w auli F (2 piętro) na Wydziale Automatyki, Elektroniki i Informatyki Politechniki Śląskiej przy ul. Akademickiej 16 w Gliwicach.