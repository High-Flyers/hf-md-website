---
title: "Dni Gliwickich Młodych Naukowców"
excerpt: ""
coverImage: "/posts/dni_gliwickich_mlodych_naukowcow/cover.jpg"
date: ""
author:
  name: Karol Jabłoński
  picture: ""
ogImage:
  url: "/posts/dni_gliwickich_mlodych_naukowcow/cover.jpg"
---

Data 14 lutego jest powszechnie kojarzona ze świętem zakochanych. Czemu więc w ten dzień nie okazać swojego głębokiego przywiązania do wiedzy oraz nauk inżynierskich, szczególnie w dziedzinie konstrukcji pojazdów bezzałogowych? W tej kwestii z pomocą przyszły nam Dni Gliwickich Młodych Naukowców, dające kolejną okazję, by zaprezentować naszą pasję.
 
Inicjatorami projektu Dni Gliwickich Młodych Naukowców są dyrektorzy gliwickich szkół i Rektorat Politechniki Śląskiej. Jego cele to m.in. rozwijanie zainteresowań matematyką i naukami przyrodniczymi wśród młodych ludzi, doskonalenie umiejętności autoprezentacji, integracja środowiska, promocja osiągnięć szkół i placówek oświatowych oraz ich współpraca z Politechniką Śląską.
 
Podczas trwającego w piątek od 9 do 14 w Centrum Edukacyjno Kongresowym Politechniki Śląskiej podsumowania projektu będzie można zobaczyć prezentację High Flyers, jak zwykle połączoną z pokazem pilotażu wielowirnikowców, oraz wystawę naszych maszyn. Nasze starania będą podziwiać goście z Ministerstwa Nauki i Szkolnictwa Wyższego, Rektor Politechniki Śląskiej, Prezydent miasta Gliwice, dyrektorzy szkół gliwickich oraz główni zainteresowani - uczniowie szkół gimnazjalnych. Jak widać, staniemy więc przed wymagającym gronem odbiorców, jednak nasze koło słynie z podejmowania trudnych wyzwań, więc i temu sprostamy.
