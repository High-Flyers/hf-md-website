---
title: "Rekrutacja"
excerpt: ""
coverImage: ""
date: ""
author:
  name: Karol Jabłoński
  picture: ""
ogImage:
  url: ""
---

W skarbcu Biblioteki Świątyni Jedi można znaleźć holocron dający dostęp do listy wszystkich osób w Galaktyce zdolnych do używania Mocy. Niestety, w zeszłym tygodniu znów był wypożyczony, jesteśmy więc zmuszeni załatwić sprawę poszukiwania nowych członków w konwencjonalny sposób: ogłosić rekrutację!

Jak co roku poszukujemy ludzi interesujących się lotnictwem, elektroniką, telekinezą, informatyką, modelarstwem, prekognicją, marketingiem, grafiką, PR... Osoby mniej lub bardziej biegłe w tych dziedzinach mogą liczyć na rozwój podczas pracy zespołowej, poszerzanie swojej wiedzy i doświadczeń w zakresie nauk technicznych i zarządzania, nawiązanie współpracy z przemysłem, wyjazdy na krajowe i zagraniczne konferencje i zawody...

Jeśli jesteś zainteresowany, zapraszamy na spotkanie informacyjne, które odbędzie się we wtorek 4 listopada o godzinie 18:00 w auli B Wydziału Automatyki, Elektroniki i Informatyki.

Serdecznie zapraszamy i niech Moc będzie z Wami!