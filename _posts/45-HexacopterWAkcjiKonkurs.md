---
title: 	"\"Hexacopter w akcji\" - konkurs na montażystę filmowego"
excerpt: ""
coverImage: "/posts/hexacopter_w_akcji/hexacopter_w_akcji.jpg"
date: ""
author:
  name: Karol Jabłoński
  picture: ""
ogImage:
  url: "/posts/hexacopter_w_akcji/hexacopter_w_akcji.jpg"
---

Zajmowanie się bezzałogowcami jest sprawą dość widowiskową, dlatego ilość materiałów wideo zarejestrowanych przez nasze koło jest całkiem obszerna. O ile podczas przeglądania ich w kameralnym gronie można sobie pozwolić na entuzjastyczne grzebanie w podfolderach, przewijanie i pauzowanie, publicznie już nie wypada. Wypada natomiast przedstawiać treściwe, widowiskowe i poruszające dzieła, jakie sprawny montażysta będzie potrafił przy ich użyciu stworzyć.

Z tego właśnie powodu poszukujemy specjalisty, a ponieważ zależy nam na jakości, ogłaszamy konkurs na montażystę filmowego! Przedmiotem konkursu jest wykonanie krótkiego filmu (60-120 sekund) promującego Koło Naukowe High Flyers. Należy do tego celu wykorzystać materiały otrzymane po wysłaniu zgłoszenia na adres jednego z koordynatorów konkursu (temat wiadomości: "Zgłoszenie do konkursu", w treści należy podać swoje imię, nazwisko oraz numer telefonu). Maksymalnie dwa filmy w formacie MPEG lub AVI należy przesyłać na ten sam adres w dniach 3 - 19 kwietnia. Biorąc udział w konkursie uczestnik wyraża zgodę na umieszczenie imienia i nazwiska na liście laureatów konkursu na naszej stronie oraz akceptuje regulamin.

Koordynatorzy konkursu:
- Jakub Kała - jakubkala@gmail.com
- Łukasz Sobota - lukasz.mariusz.sobota@gmail.com