---
title: "Industriada"
excerpt: ""
coverImage: ""
date: ""
author:
  name: Karol Jabłoński
  picture: ""
ogImage:
  url: ""
---

Industriada - Święto Szlaku Zabytków Techniki to organizowany dorocznie festiwal kultury dziedzictwa poprzemysłowego mający na celu promowanie Szlaku Zabytków Techniki Województwa Śląskiego. W tym roku impreza odbyła się w 27 miastach. W przygotowanie całości zaangażowane były 3 832 osoby i prawie 450 podmiotów. To prawdziwy tłum. Ponad wspomnianym tłumem (tradycyjnie) wzbijała się ekipa MKN High Flyers.

13 czerwca od godziny 17 do 21 nasza załoga czuwała przy Radiostacji Gliwickiej. W trakcie wydarzenia z pogranicza kultury i techniki, przekazywaliśmy informacje związane z tematyką lotnictwa - w tym bezzałogowego. Rzetelnemu i pełnemu przekazowi wiedzy teoretycznej towarzyszyły pokazy multimedialne oraz loty bezzałogowców, które rzecz jasna wzbudzały najwięcej zainteresowania i skupiały największą ilość widzów.