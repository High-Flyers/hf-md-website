---
title: "Droniada 2020 – Udało się! Mamy to!"
excerpt: "II miejsce w klasyfikacji generalnej i I miejsce w konkurencji „korytarz życia”"
coverImage: "/posts/droniada_2020/droniada2020.jpg"
date: "2020-07-11T21:37:06.922Z"
author:
  name: Paweł Piórkowski
  picture: "/authors/PawelPiorkowski.jpg"
ogImage:
  url: "/posts/droniada_2020/droniada2020.jpg"
---

# Droniada 2020 – Udało się! Mamy to!

## II miejsce w klasyfikacji generalnej i I miejsce w konkurencji „korytarz życia”

Wykorzystanie dronów do identyfikacji intruzów w korytarzach życia oraz do wykrywania patogenów chorób roślin – to dwie główne konkurencje na tegorocznej Droniadzie GZM, która odbyła się na terenie Aeroklubu Śląskiego w Katowicach w dniach 1-4 lipca 2020 r. W pierwszej konkurencji dron miał wykryć intruza blokującego powstały na autostradzie korytarz życia, a następnie ustalić sprawcę wykroczenia i przekazać raport policji. Nasza platforma poprawnie wykonała zadanie uzyskując największą liczbę punktów wśród startujących drużyn. W rezultacie w konkurencji „korytarz życia” zdobyliśmy I miejsce oraz Nagrodę Sieci Badawczej Łukasiewicza w wysokości 2500 zł. W drugiej konkurencji o nazwie „Trzy kolory” należało wykryć ogniska chorób roślin: mączniaka rzekomego kapustowatych, fytoftorozę oraz mączniaka prawdziwego. Wyróżniają się one odpowiednią barwą RGB, przyporządkowaną figurą geometryczną i wielkością zajętej powierzchni. W tym zadaniu bezkonkurencyjny okazał się zespół Melavio, a my zajęliśmy II miejsce. Po podsumowaniu punktów w klasyfikacji generalnej zajęliśmy II miejsce z czego bardzo się cieszymy.

Dziękujemy organizatorom za wspaniałą atmosferę oraz współzawodniczącym zespołom za zaciętą walkę!

Skład drużyny konkursowej: Jacek Grzybowski, Łukasz Ungier, Tomasz Kudala, Wojciech Stańczuk.

Osoby zaangażowane w przygotowania: Izabela Stępień, Paweł Piórkowski, Dawid Rudy.
