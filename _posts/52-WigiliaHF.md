---
title: "Wigilia High Flyers"
excerpt: ""
coverImage: ""
date: ""
author:
  name: Karol Jabłoński
  picture: ""
ogImage:
  url: ""
---

![](/posts/wigiliaHF2/img1.jpg)

Wsporniki, tuleje i ramy wszelkiego rodzaju nie stanowią już żadnego wyzwania dla drukarki 3D, która na dobre zadomowiła się w naszym laboratorium. Niedawno jednak stanęło przed nią dużo bardziej odpowiedzialne wyzwanie.

Dnia 17 grudnia w sali bankietowej Centrum Kultury Studenckiej ‘Mrowisko’ miało miejsce spotkanie świąteczne koła naukowego High Flyers, a ciasteczka w kształcie orłów, tudzież samolotów nie przyleciały same.

W Wigilii uczestniczyło 40 osób, w tym przedstawiciele firm, władz wydziałów, Samorządu, pracownicy naukowi oraz członkowie HF. Mimo śladowych ilości śniegu na dworze, atmosfera była jednoznacznie świąteczna, a niecodzienne słodkie przekąski zrobiły duże wrażenie.

A skoro już jesteśmy przy tematyce świątecznej, życzymy wszystkim czytelnikom zdrowych, wesołych i spokojnych Świąt Bożego Narodzenia oraz wieczerzy najwyższych lotów!

![](/posts/wigiliaHF2/img2.jpg)

PS. Nie, drukarka jeszcze nie piecze. Ale foremki do ciasta owszem, wykonuje świetne.