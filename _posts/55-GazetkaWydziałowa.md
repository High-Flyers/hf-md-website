---
title: 	"Gazetka Wydziałowa [Aktualizacja]"
excerpt: ""
coverImage: "/posts/gazetka/baner_gazeta.png"
date: ""
author:
  name: Karol Jabłoński
  picture: ""
ogImage:
  url: "/posts/gazetka/baner_gazeta.png"      
---

Za historyczny początek druku uznaje się rok 1455, kiedy to wydana została Biblia Gutenberga. Żadne archiwa nie podają natomiast, ile czasu zajęło studentom dobranie się do tego wynalazku, zdrowy rozsądek pozwala jednak przypuszczać, iż już następnego dnia przejęli go i brutalnie wykorzystali do kopiowania notatek. Warto jednak zauważyć, że nie samymi notatkami żyje człowiek. Prawdopodobnie niedługo potem pojawiła się więc idea prasy studenckiej. Idea, która obecnie, w dobie informacji cyfrowej, stopniowo zanika.
I raczej nikt nie spodziewałby się, że znów podniesie głowę, narodzi się na nowo, w miejscu takim, jak Wydział Automatyki, Elektroniki i Informatyki, gdzie niektórzy zastanawiają się, dlaczego tytuły w bibliotece nie kończą się na „.pdf”.
 
W związku z tym, z niezwykłym entuzjazmem i radością, witamy pierwszy numer Wieży Magów – gazetki wydziałowej przygotowanej przez zespół redakcyjny pod kierownictwem Sary Liszki. Osoby znudzone wykładem, poszukujące danych lub czujące palącą potrzebę obcowania ze słowem pisanym znajdą tutaj informacje na temat Samorządu, studentów, kół naukowych (w tym, rzecz jasna, High Flyers) oraz bieżących wydarzeń na wydziale i nie tylko.

Aktualizacja:
Gazetka jest już również dostępna w formie elektronicznej, można ją pobrać tutaj.
Serdecznie zapraszamy do lektury!