---
title: "HF-10 VTOL"
excerpt: "Autonomiczna, uniwersalna platforma w trybie multirotora jest wstanie wystartować i precyzyjnie wylądować w prawie każdym miejscu."
coverImage: "/vehicles/hf-10.jpg"
ogImage:
  url: "/vehicles/hf-10.jpg"
priority: "10"
---

# HF-10 VTOL

HF-10 VTOL to nasza odpowiedz na wymogi regulaminowe zawodów Medical Express odbywające się w sierpniu tego roku w Queensland w Australii. Celem zawodów UAV Medical Express 2018 jest autonomiczny lot platformy na odległość około 25km omijając statyczne oraz dynamiczne strefy zakazu lotu (NFZ) imitujące innych uczestników ruchu lotniczego, wykrycie markera wizyjnego u celu, precyzyjne lądowanie, podjęcie ładunku, start i przelot z powrotem do bazy. Finalnie ścieżka lotu platformy może wynieść aż 60km oraz trwać maksymalnie do 60 min. Konstrukcja VTOL łączy zalety klasycznego wielowirnikowca oraz stałopłatu. Autonomiczna, uniwersalna platforma w trybie multirotora jest wstanie wystartować i precyzyjnie wylądować w prawie każdym miejscu. Po starcie następuje transformacja do trybu samolotu, co skutecznie zwiększa zasięg operacyjny oraz maksymalny czas lotu. Na pokładzie znajduje sę min. nowoczesny kontroler lotu z trzema niezależnymi modułami IMU, dwa odbiorniki GPS (GPS, Galileo, GLONASS, BeiDou), komputer do analizy wizyjnej, głowica obserwacyjna, radiolink przesyłający sygnał RC oraz dane o maksymalnym zasięgu 50km, a także systemy bezpieczeństwa takie jak spadochron awaryjny czy autorski moduł bezpieczeństwa typu "geofence". Długi czas lotu oraz daleki zasięg VTOL zawdzięcza specjalnie dobranemu systemowi napędowemu oraz jednostce zasilania.

- Konstruktorzy i piloci: Michał Simon, Zbigniew Gorol
- Autopilot: Pixhawk 2.1
- Kategoria: UAV
- Rozpiętość: 2,6
- Masa: 6500g
- Technologia: sklejka, balsa
- Przeznaczenie: zawody UAV Medical Express 2018
